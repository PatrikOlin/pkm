---
tags: dev, philosophy, mindset
---

"Strong opinions, weakly held" är en tankemodell för att resonera och tänka om framtiden, formulerad av Paul Saffo. Eftersom att framtiden är oviss och omöjlig att förutsäga så är det svårt att skapa sig en vettig prognos av vad som komma skall. Då kan man istället använda denna metod för att snabbt avhandla flera dåliga prognoser. Genom att tvinga sig själv att göra en preliminär prognos och sedan systematiskt hitta hål i den, kan man efter några iterationer komma fram till en användbar prognos oväntat snabbt.

Låt din intuition guida dig till en slutsats, hur imperfekt den än må vara (detta är strong opinions-delen). Sedan så försöker du att motbevisa dig (och här kommer vi till weakly held-delen). Leta efter information som inte matchar din prognos eller indikationer som pekar åt motsatt håll. När prognosen börjar se svag ut, byt till en ny.

Det är väldigt viktigt när denna metod används att man inser att det inte är någon svaghet att ändra sig, eller "vända kappan efter vinden". Tvärtom så är det en förutsättning för att metoden ska vara användbar överhuvudtaget.

https://www.saffo.com/02008/07/26/strong-opinions-weakly-held/
