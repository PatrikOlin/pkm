---
tags:
  - studynotes
  - studynotes/learning_how_to_learn
  - metalearning
---

Det finns många olika sorters minne, men relevanta för inlärning är långtidsminnet och arbetsminnet. Arbetsminnet finns främst i din prefrontal cortex och handlar om det du aktivt fokuserar på. Man brukar säga att arbetsminnet kan hålla fyra "chunks" av information samtidigt (dock kan dessa chunks innehålla ganska mycket information). Långtidsminnet är mer som ett varuhus där du lagrar saker länge och det rymmer miljarder av saker. En annan
analogi är att långtidsminnet är en hårddisk och arbetsminnet är RAM.

Det tar tid och övning att flytta saker från arbetsminnet till långtidsminnet. Ett sätt att göra detta är med 'spaced repetition', dvs att träna något upprepade gånger utspridda över flera dagar. Studier har visat att det är effektivare att lära sig något genom att upprepa det tjugo gånger utspritt på olika dagar över en vecka, än att upprepa något tjugo gånger på samma dag.
