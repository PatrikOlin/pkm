---
tags: trivia
---

5 juni 1967 bröt sexdagarskriget ut mellan Syrien, Egypten, Jordanien och
Israel. Vid denna tid hade en grupp bestående av 14 skepp från olika länder
påbörjat resan genom Suez-kanalen och konvojen befann sig i Great Bitter Lake,
en liten 'sjö' mitt i Suez-kanalen där skepp ofta får vänta ett par timmar innan
dom får fortsätta vidare genom kanalen. Israel attackerade Egypten och drev dom
egyptiska styrkorna till från Sinai-halvön till den andra sidan av Suez-kanalen
och kanalen bildade en sorts gräns mellan dom stridande styrkorna, Egypten på
den västra sidan, Israel på den östra. Konvojen var nu helt plötsligt fast
mellan två stridande arméer. Konvojen beordrades av egyptiska myndigheter att
ankra och vänta på vidare instruktioner. På mindre än en vecka kunde båda sidor
enas om ett eldupphör, men den diplomatiska konflikten var fortfarande i allra
högsta grad aktiv. Egypten beordrade ett totalt stopp i Suez-kanalen för att
förhindra Israels tillgång till den.

Även om konvojen hade valt att lämna kanalen trots order om att inte göra det så
var det omöjligt, då egyptiska styrkor hade fyllt kanalen med skrot, gamla skepp
och landminor för att förhindra passage genom kanalen. Konvojens 14 skepp kom
från åtta olika länder: Storbritannien, Väst-Tyskland, Polen, Tjeckoslovakien,
Sverige, Frankrike, Bulgarien och USA. Besättningarna på skeppen var fast i
flera månader innan dom slutligen släpptes fria. Men rederierna hade mycket
pengar investerade i både skepp och last och skickade därför dit nya
besättningar för att vakta skeppen.

Till slut började besättningarna från dom olika skeppen umgås med varandra och
eftersom dom i huvudsak var en stor grupp unga sjömän så festades det hårt. För
att försöka stävja fyllan och festandet så gick ett antal kaptener ihop i
oktober 1967 och skapade Great Bitter Lake Association. Tanken var att bringa
lite ordning till det spontana lilla samhället som uppstått i den lilla flottan
som kallades 'The Yellow Fleet' efter att alla skepp blivit färgade gula av
ökensanden. Varje vecka anordnades små tillställningar på dom olika skeppen. Ett
skepp byggde en fotbollsplan och höll turneringar. Det polska skeppet hade en
doktor och blev därmed vårdcentral. Det svenska skeppet hade ett gym.

1973 så sjönk det amerikanska skeppet, 'the African Glen' efter att oavsiktligt
blivit träffad av en missil i Yom Kippur-kriget. Ingen dog. 1974 så nåddes en
överenskommelse om att öppna kanalen igen. Det tog ett helt år att städa bort
dom 100 bro-sektioner, 20 lastbilar, 8 pansarvagnar, 100 skepp och båtar och
750,000 explosionsanordningar som hade dumpats i kanalen. 1975, åtta år efter
början av sexdagarskriget fick skeppen slutligen lämna Great Bitter Lake. Endast
dom två västtyska skeppen kunde segla hem för egen maskin (och ett av dom slog
världsrekord för längsta havsresa någonsin), resten fick bogseras.
