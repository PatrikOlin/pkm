---
tags: studynotes, studynotes/learning_how_to_learn, learning
---

# Chunking
Chunking är det mentala skutt som hjälper dig att koppla samman detaljer och små bitar information till en större helhet. Den nya helheten, "chunken", är både
lättare att komma ihåg än alla enskilda detaljer och den är också lättare att passa in i den större bilden av vad du lär dig.

## Hur man skapar en chunk
Det finns tre förutsättningar för att skapa en chunk:

### Fokuserad uppmärksamhet
Det första steget är helt enkelt att ge den information du vill chunka din
odelade uppmärksamhet. I och med att du bara kan hålla fyra "delar" information i arbetsminnet samtidigt så är allt annat du lägger uppmärksamhet på ett hinder. Din uppmärksamhet är alltså en värdefull tillgång och du bör behandla den som det.

### Förståelse
Det andra steget är att förstå den grundläggande idén bakom det du försöker
chunka. Förståelse är som ett sorts superlim som kan hålla samman olika underliggande minnesspår. Det är ett sätt att skapa breda, starka minnesspår som sedan kan länkas till andra minnesspår. Man kan chunka något utan att faktiskt förstå det, men det är ofta värdelöst eftersom du utan förståelse inte kan passa in din chunk i en större kontext, och inte kan relatera den till andra chunks. Det är också viktigt att komma ihåg att blott förståelse är inte detsamma som en chunk. Blanda inte ihop aha!-upplevelsen av att förstå något med att faktiskt "kunna" det. När du har din aha!-upplevelse, se då till att strax därefter se över vad du lärt dig och försök att applicera det på egen hand.

### Övning
Bara för att du ser något eller förstår något så betyder det inte nödvändigtvis
att du kan utföra det. Det är bara genom att faktiskt gör bka det själv som du kan skapa dom riktigt stabila nervbanor som krävs för att bemästra något. Övningsdelen av chunking är att sätt att skapa kontext så att du kan lära dig
inte bara att använda en chunk utan också när den bör användas. Genom att att
arbeta med chunken och applicera den på flera olika problem så kommer du sinom tid lära dig vilka problem den bör appliceras på och inte. Övning hjälper dig att bredda nätverket av nervbanor som leder till din chunk och gör den därmed mer lättillgänglig från andra nervbanor.
