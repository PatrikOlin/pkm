---
tags: dev, extreme_programming, programming
---

Extreme programming är ett agilt mjukvaruutvecklingsramverk som ämnar att producera mjukvara med hög kvalitet. Extreme programming bygger på fem värden: kommunikation, enkelhet, feedback, mod och respekt.

### Kommunikation
Mjukvaruutveckling är en lagsport och därför är kommunikation och kunskapsöverföring viktigt.

### Enkelhet
Enkelhet handlar om "vad är den enklaste saken som löser problemet?". Syftet med detta är att undvika slöseri av tid och resurser och att göra enbart det som som krävs för att hålla systemet så enkelt som möjligt för att göra det lättare att underhålla och vidareutveckla. Enkelhet innebär också att man bara ska försöka lösa det man vet om nu och inte försöka se in i framtiden [[yagni]].

### Feedback
Genom en strid och konstant ström av feedback kan ett team identifiera förbättringsåtgärder och åtgärda problem som uppstår snabbt och effektivt. Feedback-loopen passar också bra ihop med enkelheten. Teamet bygger något, samlar in feedback på design och implementation och justerar och bygger till funktioner utefter feedbacken.

### Mod
Att designa och bygga för dagen och inte för morgondagen kräver ett visst mått av mod. Detta krävs för att inte fastna i eviga diskussioner om design. Var istället modig och bygg något som löser problemet med vetskapen att det är ingen fara att refaktorera det senare om situationen förändras.

### Respekt
Respekt handlar om både självrespekt och respekt mot andra. En programmerare bör
aldrig committa något som gör att projektet inte kan kompilera, som orsakar att
existerande unit tests failar eller som på annat sätt fördröjer eller förhindrar
sina kollegors arbete. Det är också viktigt att respektera sitt eget arbete och
att alltid sträva efter att hög kvalitet.
